Oppgave til jentetreff i INF1000

Dato: 20. oktober 2014
Tema: Klasser og objekter

Vi skal simulere et veldig enkelt yatzy-spill. Vi antar at et spill har spillere som bytter på å kaste terninger. En terning har en verdi fra 1 til 6, og per runde kaster spillene 5 terninger. En terning får en tilfeldig verdi fra programmet.

1. Start med å finne ut hvilke klasser du trenger. Lag klassene og konstruktører i klassene med det du mener er fornuftige parametre.
(Trenger du hjelp med denne oppgaven? Se hint her: https://github.com/1ngrid/INF1000/blob/master/2014/Jentetreff/201014/Hint_oppgave1.txt)

2. Tegn et diagram for å forstå hvordan klassene henger sammen. Du trenger ikke lage et UML-diagram.

3. Gi spilleren en metode for å kaste terningene. Lg også en metode for å hente ut terningene.
(Hint: opprett 5 nye terninger hos spilleren hver gang spilleren kaster)

4. Opprett en metode for å skrive ut hva spilleren har kastet.

5. Lag en metode for å sjekke om en spiller har kastet yatzy (5 like terninger)


6. Opprett en spiller og la spilleren kaste terningene. Sjekk deretter om spilleren har fått yatzy.


--
Litt vanskeligere utvidelsesoppgaver:

7. La spilleren spare på den verdien som det er flest av og kast de resterende terningene. Se om spilleren har fått yatzy etter 5 kast og skriv ut hvilke terninger spilleren nå har.
(Hint: Her kan det være lurt med en metode for å sjekke hvilken verdi det er flest av)

8. Lag en metode for å sjekke om spilleren har kastet liten eller stor stright.
